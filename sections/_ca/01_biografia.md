---
title: Biografia
picture: /images/nietzsche00.png
menu: true
picture_position: right
---

Soc doctor en traducció i estudis interculturals per la Universitat Autònoma de Barcelona i tinc un màster en filosofia de la Universitat de Barcelona. També he estudiat a la Universitat Humboldt de Berlín, la Universitat de Leipzig, la Universitat Internacional de València i l’Escola Superior d’Estudis Judaics de Berlín.

He treballat al Parlament Europeu, a l’Ajuntament de Barcelona, per al Gran Teatre del Liceu i per al Teatre Reial de Madrid, però sobretot he exercit com a professional autònom.

Entre els llibres que he traduït destacaria _El castell_ de Franz Kafka (Premi PEN Català de Traducció), _La infantesa del bruixot_ de Hermann Hesse, _El naixement de la tragèdia_ de Friedrich Nietzsche, _Abaixeu les armes!_ de Bertha von Suttner i _Lliçó d’alemany_ de Siegfried Lenz.

Actualment treballo com a professor associat a la Facultat de Traducció i Interpretació de la UAB i col·laboro amb els Serveis Editorials de l’Ajuntament de Barcelona.