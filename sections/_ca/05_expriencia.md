---
layout: section
title: Experiència
picture: /images/orosio00.png
menu: true
---

Al llarg dels anys he acumulat una experiència important com a professional de la llengua, traduint una cinquantena de títols i corregint-ne una dotzena més. Al catàleg [CCUC](https://ccuc.csuc.cat/discovery/search?query=creator,contains,Joan%20Ferrarons,AND&tab=TOT&search_scope=DiscoveryNetwork&sortby=date_d&vid=34CSUC_NETWORK:CSUC_CCUC_UNION&facet=rtype,include,books&lang=ca&mode=advanced&offset=0) trobareu la majoria de les meves traduccions.

Entre les meves traduccions de l’alemany destaquen Lliçó d’alemany de Siegfried Lenz, El naixement de la tragèdia de Friedrich Nietzsche, La balança del temps i Kruso de Lutz Seiler, i Carta al pare, Paràboles i paradoxes i El castell de Franz Kafka, que meresqué el V Premi PEN Català de Traducció. També de l’alemany he traduït dues obres d’autors guardonats amb el Premi Nobel: La infantesa del bruixot de Hermann Hesse i Abaixeu les armes! de Bertha von Suttner.

Del francès he traduït Desobeir de Frédéric Gros i de l’anglès, amb Joan Fontcuberta, Reinos desaparecidos de Norman Davies.

Pròximament arribarà a les llibreries la meva primera traducció de l’ídix, A passes cegues per la terra de Leib Ròkhman.

Si voleu llegir ressenyes sobre algunes de les meves traduccions, podeu consultar la base de dades [Traces](https://traces.uab.cat/search?ln=ca&sc=1&p=Joan+Ferrarons&f=&action_search=Cerca&c=tracesref&c=tracesbib&c=videos).