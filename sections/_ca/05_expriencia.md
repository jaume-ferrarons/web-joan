---
layout: section
title: Experiència
picture: /images/orosio00.png
menu: true
---

Al llarg dels anys he acumulat una experiència important com a professional de la llengua, traduint una cinquantena de títols i corregint-ne una dotzena més. Al catàleg [CCUC](https://ccuc.csuc.cat/discovery/search?query=creator,contains,Joan%20Ferrarons,AND&tab=TOT&search_scope=DiscoveryNetwork&sortby=date_d&vid=34CSUC_NETWORK:CSUC_CCUC_UNION&facet=rtype,include,books&lang=ca&mode=advanced&offset=0) trobareu la majoria de les meves traduccions.

Entre les meves traduccions de l’alemany destaquen <i>Lliçó d’alemany</i> de Siegfried Lenz, <i>La balança del temps</i> i <i>Kruso</i> de Lutz Seiler, i <i>Carta al pare</i>, <i>Paràboles i paradoxes</i> i <i>El castell</i> de Franz Kafka, que meresqué el V Premi PEN Català de Traducció. També de l’alemany he traduït dues obres d’autors guardonats amb el Premi Nobel: <i>La infantesa del bruixot</i> de Hermann Hesse i <i>Abaixeu les armes!</i> de Bertha von Suttner.

En l’àmbit de la filosofia, he traduït <i>El naixement de la tragèdia</i> de Friedrich Nietzsche, <i>No-coses</i> de Byung-Chul Han, <L’home dalt del pont</i> de Günther Anders, <i>Desobeir</i> de Frédéric Gros i <i>El temps regalat</i> d’Andrea Köhler.

Pròximament arribarà a les llibreries la meva primera traducció de l’ídix, la novel·la <i>A passes cegues per la terra</i> de Leib Ròkhman.

Si voleu llegir ressenyes sobre algunes de les meves traduccions, podeu consultar la base de dades [Traces](https://traces.uab.cat/search?ln=ca&sc=1&p=Joan+Ferrarons&f=&action_search=Cerca&c=tracesref&c=tracesbib&c=videos).
