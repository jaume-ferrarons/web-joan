---
title: Recerca
class: tab_content
picture: /images/rokhman00.jpg
language: ca
menu: true
picture_position: left
---

L’any 2022 em vaig doctorar en traducció i estudis interculturals a la Universitat Autònoma de Barcelona amb una tesi titulada La traducció de literatura ídix moderna: la judeïtat ídix i el trasllat d’endònims. El tema central del treball és la representació de la identitat cultural asquenazita en la traducció de literatura ídix moderna i se centra en les estratègies emprades per a traslladar noms propis, sobretot topònims i antropònims, en un context de minorització lingüística.

La meva investigació s’emmarcà en les línies de recerca de traducció de textos literaris, d’una banda, i textualitat i traducció, de l’altra, i es desenvolupà sota la direcció de Montserrat Franquesa i Godia i la tutoria de Montserrat Bacardí i Tomàs.

Trobareu les meves publicacions al [Dipòsit Digital de Documents](https://ddd.uab.cat/search?ln=ca&sc=1&p=Ferrarons+Llagostera) de la UAB. Així mateix, podeu consultar el meu perfil acadèmic ORCID i Google Acadèmic.