---
layout: section
title: Recerca
picture: /images/rokhman00.jpg
menu: true
---

L’any 2022 vaig concloure un doctorat en traducció i estudis interculturals a la Universitat Autònoma de Barcelona amb una tesi titulada <i>La traducció de literatura ídix moderna: la judeïtat ídix i el trasllat d’endònims</i>. El tema central del meu treball era la representació de la identitat cultural asquenazita en la traducció de literatura ídix moderna i se centrava en les estratègies emprades per a traslladar noms propis, sobretot topònims i antropònims, en un context de minorització lingüística.

La meva investigació s’emmarcà en les línies de recerca de traducció de textos literaris, d’una banda, i textualitat i traducció, de l’altra, i es desenvolupà sota la direcció de Montserrat Franquesa i Godia i la tutoria de Montserrat Bacardí i Tomàs. Després de la defensa, la meva tesi rebé la qualificació _cum laude_, la més alta que es concedeix a les universitats catalanes.

Actualment, la meva recerca versa sobre la recepció de la literatura ídix traduïda, la interacció entre la minorització lingüística i la traducció, el trasllat de noms propis i la traducció de llenguatge inclusiu i no-binari.

Trobareu les meves publicacions al [Dipòsit Digital de Documents](https://ddd.uab.cat/search?ln=ca&sc=1&p=Ferrarons+Llagostera) de la UAB. Així mateix, podeu consultar el meu perfil acadèmic a [ORCID](https://orcid.org/0000-0003-0201-2454) i [Google Acadèmic](https://scholar.google.cat/citations?user=d8_Z61kAAAAJ&hl=ca).
